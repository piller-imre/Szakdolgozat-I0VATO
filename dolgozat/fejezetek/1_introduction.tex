\Chapter{Bevezetés}

% TODO: Ehhez hasonlóan a többi helyen is üres sorokkal kellene elválasztani a bekezdéseket!

Napjainkban nagyon sokféle megoldás létezik egy weboldal elkészítésére. Keretrendszerek és könyvtárak egyre növekvő tárházából választhatjuk ki a számunkra leginkább megfelelő megoldást.

Fontos, hogy jól dokumentált és elterjedt legyen, továbbá kiszolgálja a fejlesztő vagy cég igényeit. A szakdolgozatomban a négy legnépszerűbb és legelterjedtebb keretrendszert hasonlítom össze, melyek a következők: \textit{AngularJS}, \textit{Angular 2}, \textit{Vue.js} és \textit{React}.

A dolgozat első részében az MVC keretrendszer, az ECMAScript és a JavaScript technológiák bemutatása kerül előtérbe, ezt követően bemutatásra kerül az elkészített mintaalkalmazások specifikációja, majd az alkalmazások külön-külön, mintakódokkal való szemléltetése történik meg.

Minden keretrendszernek megvan a sajátos projekt struktúrája. Minden keretrendszer esetében ennek részletezésére is sor kerül.

Az alkalmazások fő témája az MMA Fighters (harcosok) adatait kezelő webes felületek részletes bemutatása. A mintaalkalmazások kifejtésénél a különböző funkciók aktuális technológiai megoldásait mutatom be.

Ezek a funkciók a CRUD műveletek megvalósítása, template-k, az oldalak közötti routing működése, szűrők és direktívák használata, form validáció, valamint az Auth0 szerviz használatával bejelentkezési és regisztrációs lehetőségek megteremtése a felhasználók számára.

A dolgozat záró fejezetében, a keretrendszerek összehasonlítása után az olvasó képet kap az egyes keretrendszerek előnyeiről, illetve hátrányairól.
